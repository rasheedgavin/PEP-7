<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Document</title>
</head>
<body>
    <h1>Ibong Adarna</h1>

    <div>
        <main>
            <h3>Buod </h3>
            <p>Nagkaroon ng malalang sakit ang hari ng Berbanya na si Don Fernando dahil sa isang masamang panaginip.Nakita niya sa kaniyang panaginip
                na pinaslang ng dalawang buhong ang bunso niyang anak na si Don Pedro at pagkatapos ay inihulog ito sa balon.Ayon sa isang medikong
                paham, tanging ang awit lamang ng Ibong Adarna ang makakapagpagaling ng karamdaman ng hari.
                Inutusan ng hari ang panganay na anak na si Don Pedro na magtungo sa bundok Tabor at hanapin ang puno ng Piedras Platas dahil dito
                dumadapo ang Ibong Adarna. Nabigo itong mahuli ang Ibong Adarna dahil naging bato ito nang mapatakan ng dumi ng ibon.Sunod na
                inutusan ng hari si Don Diego ngunit nabigo rin ito. Natulad lamang siya sa sinapit ng panganay na kapatid.
                Huling inutusan ni Haring Fernando ang paborito niyang anak na si Don Juan. Sa kaniyang paglalakbay ay tinulungan siya ng isang matandang
                ermitanyo kaya nailigtas niya ang kaniyang mga kapatid na naging bato.Nang pabalik na sa Berbanya ay pinagtaksilan nina Don Pedro at Don
                Diego si Don Juan. Binugbog nila ito at iniwang nakahandusay sa daan habang sila ay umuwi sa kaharian dala ang ibong Adarna.
                Muling tinulungan ng ermitanyo si Don Juan kaya ito nakabalik sa Berbanya.Nagalit si Don Fernando nang malaman ang pagtataksil nina Don
                Pedro at Don Diego. Napatawad naman ito ng hari dahil inihingi ito ng tawad ni Don Juan.Dahil sa anking ganda ay nawili ang hari sa ibon. Sa
                takot na mawala ang ibon ay inutusan niya ang tatlong anak na magbantay. Nakatulog si Don Juan habang nagbabantay sa ibon at
                pinakawalan ng dalawang magkapatid ang Ibong Adarna.
                Dahil sa takot na baka maparusahan ng ama ay tumakas ito at naglakbay hanggang sa makarating sa Armenya upang doon manirahan. Doon
                ay sinundan naman siya ng kaniyang mga kapatid.May natuklasan sila doon na mahiwagang balon. Lahat sila ay nagtangkang bumaba ngunit
                si Don Juan lang ang nakapagpatuloy hanggang sa pinakailalaim na bahagi. Nang maabot ang kailalimang bahagi ay natuklasan niya ang isang
                lugar na malaparaiso sa ganda.
                Nakilala niya doon sina Donya Juana at Prinsesa Leonora. Natalo niya ang mga tagapag-bantay ng mga prinsesa katulad ng higante at
                serpyente na may pitong ulo. Inilabas niya ang mga ito sa balon ngunit biglang naalala ni Prinsesa Leonora ang naiwang singsing.Muling
                bumalik si Don Juan sa balon upang kuhanin ang singsing. Nang makarating sa baba ng balon ay pinutol ni Don Pedro ang lubid.
                Inutusan ni Prinsesa Leonora ang kaniyang alagang lobo upang iligtas si Don Juan.Nang makaligtas at gumaling ang kanyang mga sugat ay
                muling nagkita si Don Juan at ang Ibong Adarna. Inutusan ng ibon na pumunta ang prinsipe sa Reyno delos Cristales.
                Ginabayan siya ng mga ermitanyo at inihatid siya ng isang olikornyo papunta sa reyno. Inabot siya ng isang buwan sa paglalakbay bago
                tuluyang makarating sa banyo na paliguan ni Maria Blanca, isa sa mga prinsesa ng Reyno delos Cristales na anak ng tusong hari na si Salermo.
                Doon ay humarap siya sa iba’t-ibang pagsubok ni Haring Salermo upang payagan na mapasakanya ang anak na si Maria Blanca. Sa huling
                pagkakataon ay naisahan ng hari si Don Juan.Nalaman ni Maria Blanca ang plano ng ama kaya tumakas siya kasama si Don Juan. Dahil sa galit
                ay isinumpa ni Haring Salermo na makakalimot si Don Juan at pagtataksilan si Maria Blanca.
                Nang makabalik sa kaharian ng Berbanya ay nakalimot nga si Don Juan at inibig si Prinsesa Leonora. Hindi ito matanggap ni Maria Blanca kung
                kaya’t nagpanggap siya bilang emperatris na panauhin sa kasal nina Don Juan at Prinsesa Leonora.Gumawa ito ng paraan upang ipaalala sa
                prinsipe ang mga pagsubok na napagdaan at ang pag-iibigan nilang dalawa ngunit nanatiling tapat si Don Juan kay Prinsesa Leonora.
                Paglaon ay muling bumalik ang alaala ni Don Juan at humingi ng tawad. Nangako ito na hindi na muli magtataksil.Ipinamana kay Don Diego at
                Prinsesa Leonora ang kaharian ng Berbanya samantalang si Don Juan at Maria Blanca naman ang namuno sa Reyno delos Cristales.</p>
        </main>
    </div>
    
</body>
</html>